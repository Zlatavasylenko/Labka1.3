Версія 3 («перехоплення винятків від функції введення»)
Як і у версії 2, задається контур і декілька точок, проте робота припиняється тільки після натискання Ctrl-C. Якщо параметр контуру не введено, наприклад, через сторонні символи, які не задають число, то програма виводить повідомлення <<<WRONG DATA>>> та повертає користувача до введення параметра контуру.
Після того, як отримано додатний параметр контуру, програма вводить і обробляє точки.
Якщо введення точки неуспішне, то програма виводить повідомлення <<<WRONG DATA>>> й повертає користувача до введення точки.
Вимоги до виконання
1. Додати функцію введення дійсного числа inputD без параметрів, яка запрошує до введення дійсного числа та повертає введене дійсне число, або, в разі помилкових даних, виводить повідомлення <<<WRONG DATA>>> й кидає виняток цілого типу.
2. Додати функцію отримання дійсного числа getDouble, яка повертає дійсне значення, отримане з виклику функції inputD. Якщо у виклику getDouble з’являється виняток типу int, то вона перехоплює його, відновлює працездатність потоку введення та повторює виклик функції inputD.
3. Переробити функцію введення параметра контуру getCont, не змінюючи її заголовок з версії 2. Вона отримує дійсне значення від виклику функції getDouble і повертає користувача до введення, якщо це значення від’ємне. З її виклику може повернутися тільки true, а значення параметра контуру після її виклику додатне.
4. Переробити функцію введення точки getP, не змінюючи її заголовок з версії 2. Вона отримує два дійсних значення від функції getDouble та повертає true.
5. На відміну від попередніх версій, повідомлення <<<CONTOUR IS ABSENT>>> і <<<END OF WORK>>> відсутні.
